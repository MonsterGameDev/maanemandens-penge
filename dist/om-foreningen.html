<!doctype html><html lang="en"><head><meta charset="UTF-8"/><meta http-equiv="X-UA-Compatible" content="IE=edge"/><meta name="viewport" content="width=device-width,initial-scale=1"/><title>Om Papirteatret Månemandens Penge</title><script defer="defer" src="bundle.16872a22dea2969715f1.js"></script><link href="styles.d729780eb2a87c29a33e.css" rel="stylesheet"></head><body><ph-moon-menu></ph-moon-menu><div class="main"><ph-article><span slot="category">Oversigtsside</span> <span slot="heading">Om Foreningen</span> <span slot="byline">Per Høyer</span> <span slot="date">10. april 2023</span> <span slot="comment">Her kan du læse om foreningen Månemandens Penge </span><span slot="content-left-column"></span><article slot="content-center-column"><h2 class="article-sub-heading">Hvem er vi</h2><p>Månemandens Penge er en frivillig forening, hvis virke først og fremmest er drevet af et dybt og kærligt forhold til teater generelt, og til papirteater i særdeleshed.<br/>Papirteatret er i dén grad en kulturarv og vi synes - nok ikke så overraskende - at det er værd at bevare for eftertiden.</p><p>Foreningen blev stiftet i 2023 for at samle frivillige, der gider gøre en indsats for at promovere Papirteatret i offentligheden, og det gør vi i form af forestillinger, workshops og foredrag. Vores virke er selvfølgelig rettet mod børn, men vi har et håb om at kunne inddrage familien, mor og far, bedsteforældre og/eller venner. At opbygge og gennemføre en dukketeaterforestilling er en opgave, der med lethed kan indvolvere alle og dermed etablerer en uovertruffen opbygning af sammenhængskraft.</p><h2 class="article-sub-heading">Dansk Modelteater Forening</h2><p>Månemandens Penge er opstået med udgangspunkt i <a href="#">Dansk Modelteater Forening</a>, der repræsenterer et helt unikt samlingssted for dukketeater interesserede i Danmark.</p><p>Månemandens Penge må på ingen måde betragtes som en konkurrerende forening, tværtimod støtter vi 100% op omkring Dansk Modelteater Forenings formål og aktiviteter, men har efter egen overbevisning et lidt mere snævert sigte, idet vi alene beskæftiger os med offentlig promovering af Dukketeatret i Danmark. Foreningens medlemmer består derfor fortrinvist af en lille gruppe entutiaster, der er klar til at lægge frivillige timer i dette arbejde.</p><h2 class="article-sub-heading">Var det noget for dig ?</h2><p>Så er du interesseret, og klar til at give en hånd, er vi lige en forening for dig. Dog skal det pointeres, at vi intet krav stiller til medlemmerne om et særligt aktivitetsniveau. Hvor mange timer du lægger i projektet er helt op til dig selv, og det er da også muligt bare at være passivt medlem. Det koster kr 200,- om året at være medlem, og du kan melde dig ind <a href="#">her</a></p></article><span slot="content-right-column"></span></ph-article></div></body></html>